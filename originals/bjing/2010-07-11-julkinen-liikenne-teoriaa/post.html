<p>Olen saanut nyt kahtena päivänä tutustua tarkemmin kaupungin julkiseen liikenteeseen. En voi ymmärtää, miten täällä selvittiin ennen metrolaajennusta.</p>
<p>Julkisen liikenteen muotoja on Beijingissä neljä: metro, bussit, taksit ja junaliikenne. Ainakin kolmeen ensimmäiseen käy <a href="http://en.wikipedia.org/wiki/Yikatong" rel="nofollow">yksi ja sama matkakortti</a>. Kortti maksaa 20 rahaa (2 euroa), jonka jälkeen siihen voi ladata rahaa omien tarpeidensa mukaan. Ostimme oman korttimme metroasemalta. Muita myyntipaikkoja en tiedäkään. Kortti käy myös KFC-pikaruokaloissa. (Busseissa, takseissa ja kanaravintoloissa käy kyllä rahakin.)</p>
<p>Ensimmäiset metrolinjat valmistuivat 1971. Tarjolla oli kaksi linjaa. Itä-länsisuuntainen 1 ja keskustaa kiertävä 2. Muu kaupunki toimi bussien varassa. Bussit ovatkin oikein hyvä ja tehokas tapa liikkua, jos osaa lukea kiinaa. Kortin kanssa bussireissu maksaa vain 0,4 rahaa (4 eurosenttiä).</p>
<p>Tunnistan itse ehkä kuusi kirjoitusmerkkiä. Siksi tykkään enemmän metrosta, jonka kartoissa on ystävällisesti asemien nimet länkkäriaakkosin. Metro maksaa 2 rahaa, jolla saa huristella maan alla niin kauan kuin lystää. Olympialaisia varten Kiina laajensi metroverkkoa valtavasti. Kuva wikipediasta:</p>
<p><span data-type="image" data-full-url="http://getfile4.posterous.com/getfile/files.posterous.com/bjing/sCrdyftjmoaLKVFqR4hKacbZU3Lnsa7Q5lMF3JBPmwm8SjaDXW9z8kcJtCJm/Beijing-Subway.png.scaled.500.jpg" data-gallery-id="8405925" data-thumb-url="http://getfile9.posterous.com/getfile/files.posterous.com/bjing/hNRLd999VwAvvlVzDlhnEHIbtyC0S955dLjKB9qq2bMw29AmCJxsGf5yRkF1/Beijing-Subway.png.thumb100.jpg" data-gallery-download="" data-id="11381450"></span></p>
<p>Linjat 4, 5, 8 ja 10 sekä lentokenttämetro ovat kaikki rakennettu viimeisen viiden vuoden aikana. Sitä ennen ainoa laajennus oli vuonna 2003 valmistunut linja 13. Vaan ei kiinalaisten kunnianhimo tähän lopu. Nykyverkosta löytyy raiteita noin 200 km. Tulevat uudet linjat ja laajennukset kasvattavat tuota lukua kunnioitettavaan 561 kilometriin seuraavan viiden vuoden aikana. <span data-type="image" data-full-url="http://getfile4.posterous.com/getfile/files.posterous.com/bjing/7wlmwcfcDsvhgmnoj8SU6r5CkFPt0Z5grE5FEJskfpHZM91zDnmmgHx1fquQ/1000px-Beijing-Subway-Plan.svg.png.scaled.500.jpg" data-gallery-id="8405926" data-thumb-url="http://getfile6.posterous.com/getfile/files.posterous.com/bjing/byWrEtsWzrf9hS2DMPXVsy57pLUtqodsedxN6uoIrxM85GB7P15SUdumNbwh/1000px-Beijing-Subway-Plan.svg.png.thumb100.jpg" data-gallery-download="" data-id="11381452"></span> Osa suunnitelluista linjoista operoi nyt bussimuotoisina. Matkustimme eilen bussilla numero 7, joka kartan perusteella seuraili aika tarkkaan seiskametron rataa. <span><br /></span></p>
<p>Paikallisjunat eivät ole vielä kovinkaan laajalle levinneitä. Tällä hetkellä käytössä on linja S2, joka yhdistää kaupungin luoteessa sijaitseviin lähiöihin ja esikaupunkeihin. Kuten alla olevasta kuvasta näkyy, valtio aikoo panostaa voimakkaasti myös paikallisjunaverkkoon.</p>
<p><span data-type="image" data-full-url="http://getfile8.posterous.com/getfile/files.posterous.com/bjing/SJvqepxg580Qbc6ruWDBVxA5fhxrtPc0rwiGxO0fApQ32SZWgws33lB1dNBP/xin_56120411093919206651.jpg" data-gallery-id="8405927" data-thumb-url="http://getfile0.posterous.com/getfile/files.posterous.com/bjing/hOYXtdJRcVIUjy5lRGakodP8AzMVt68bIhSQpY2oPeeMj5M40D6BssSFlZ7s/xin_56120411093919206651.jpg.thumb100.jpg" data-gallery-download="" data-id="11381453"></span></p>
<p>Taksit ovat täkäläisittäin kalliita, mutta Suomen hintoihin verrattuna kohtuullisia. Lentokentältä pääsee kaupunkiin noin 100 rahan panoksella.</p>