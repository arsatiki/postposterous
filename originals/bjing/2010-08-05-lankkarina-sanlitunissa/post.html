Länsimaisilla "Peksuun" muuttajilla tuntuu olevan kaksi tapaa suhtautua kaupunkiin. Ensimmäisen tavan valinneet elävät maassa maan tavalla. Syövät paikallista ruokaa, käyttävät julkista liikennettä, yy äm äs. Kustannukset pysyvät kurissa ja varsinkin kielen ja kulttuurin opiskelijat hyötyvät valtavasti.<div><br /></div><div>Jos sen sijaan rahaa ON, voi länkkäri turvautua toiseen vaihtoehtoon ja elää pienessä länsimaisessa kuplassa. Sanlitun muodostaa yhden osan kuplasta. Sanlitunin sydämessä on 50-luvulla rakennettu uusi lähetystöalue. Lähetystöjen työntekijät toivat mukanaan rahaa ja vanhan elämäntyylinsä. Siispä Sanlitunissa on baareja, ostoskeskuksia, länkkärituotteita myyviä kauppoja, isoja mustia katumaastureita ja aika paljon piikkilankaa muurien päällä.</div><div><br /></div><div>Sanlitunin nimi* saattaa olla lukijalle jo tuttu. <a href="http://www.cityweekend.com.cn/beijing/listings/nightlife/?loc=beijing_chaoyang_sanlitun" rel="nofollow">Alueen baariklusteri</a> on myös Beijingin tunnetuin. Siellä käyvät (varakkaammat) vaihto-oppilaat, expatit sekä myös paikalliset. </div><div><br /></div><div>*) Sanlitun tarkoittaa "kolmen <i>li:n</i> päässä (portilta)".</div><div><br /></div><div>Kävimme Sanlitunissa matkan toisena lauantaina katsomassa paikkoja. <a href="http://bjing.posterous.com/sanlitun-kuvia" rel="nofollow">Kuvat laitoin jo aiemmin</a>. Yksi kuvahan vastaa tuhatta sanaa, joten nyt on luvassa kuuden tuhannen sanan kertomus tuosta lauantaista. (Noeioikeesti.)</div><div><br /></div><div>Ensin kiersimme ostarialuetta hieman. Alueen ostoshelvetit ovat hienoja ja "länsimaalaisia". Tutut brändit ja liikkeet odottavat rempuloitani. Lapset leikkivät suihkulähteellä ja vanhemmat ottavat kuvia. </div><div><br /></div><div>Emme juuri ostelleet. Apple Storesta ostin pienen patterikäyttöisen matkakaiuttimen. Aiemmin olin yrittänyt saada musiikkia soimaan TV:n kovaäänisten kautta, mutta tämä epäonnistui. Vaikka ostos kiinalaisittain olikin aika tyyris, se paransi elämänlaatuani asunnossamme valtavasti. Minä tykkään luukuttaa musiikkia.</div><div><br /></div><div>Seuraavaksi matkasimme Jenny Lou -kauppaan. Jennyt myyvät ulkomaalaista tavaraa kovaan hintaan. Kahden viikon Kiinan jälkeen virkisti nähdä taas tuttuja jätskejä muroja liköörejä maitoja suklaapatukoita ja muita. Jenny mökötti aika keskellä lähetystöaluetta. Matkalla sinne kiersimme Saksan ja EU:n ja ties minkä maiden lähetystöt. Jokaisen katolla nökötti satelliittiantenni, jonka käyttäjäksi kuvittelin jonkun James Bondin hengenheimolaisen.</div><div><br /></div><div>Pohjoisessa Sanlitun rajautuu kanaaliin, jonka ympärillä on pieni ripaus vihreää. Istuimme Annin kanssa pitkän tovin, rupattelimme niitä näitä ja katselimme lootuksia.</div><div><br /></div><div>Paluumatkalla olimme jo lähes pulahtaneet maan alle, kun silmäni huomasivat kaukaisuudessa tekstin "Paulaner Brauerei". Aivan! Lufthansa Centerissä oli Paulaner-olutravintola. Vehnäolut** oli hyvää; Anni söi jätskiä. Kävin myös Leica-kaupassa ja kokeilin Bosen hauskoja melua torjuvia kuulokkeita.</div><div><br /></div><div>**) Jo parin vuoden takaisella Berliinin reissulla opimme, että Antin reissumurinat ja purnaukset saa vaiennettua nopeasti menemällä lähimmälle terassille ja tilaamalla <i>hefe</i>. </div><div><br /></div><div>Pidin Sanlitunista. Vaihtelu virkistää. Budjettimme ei (onneksi) sallinut sen mukaista elämistä. Kun 15 eurolla saa kahden hengen illallisen ja rippeet lounaaksi, on hankala perustella 7 euron Subwayta.</div>