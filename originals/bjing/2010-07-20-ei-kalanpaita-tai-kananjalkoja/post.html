Rakastan kiinalaista ruokaa. Yksinkertaistin tuossa aika paljon. Termi "kiinalainen ruoka" kuvaa suunnilleen yhtä yhtenäistä ruokakulttuuria kuin termi "eurooppalainen ruoka", missä Eurooppaan kuuluu vielä Lähi-Idän kebab-vartaat.<div><br /></div><div>Kiinalaiset itse käyttävät jakoa joko neljään tai kahdeksaan päähaaraan eli niin sanottuihin "suuriin perinteisiin". Neljä perinnettä seuraavat (suunnilleen) ilmansuuntia. Etelässä on lämpöisempää, pohjoisessa kylmempää. Tämä näkyy hyvin siinä, mistä ja miten ruokaa tehdään.</div><div><br /></div><div>
<b>Pohjoinen perinne</b> on oma suosikkini. Suolaa ja öljyä käytetään reilusti. Läskin annetaan jäädä lihaan kiinni. Joskus kokki livauttaa rasvaa muuten vaan mukaan. Ruoka antaa paljon kaloreita kylmää talvea varten. Riisi ei kasva hyvin näin pohjoisessa. Erilaiset leivät, hyörypullat ja letut antavat pääosan hiilihydraateista. Krapularuokaa.</div><div><br /></div><div>
<b>Itäinen perinne</b> pyörii Jiangsu-provinssin ympärillä. Ruuat ovat lähinä makeita. Öljyä käytetään runsaasti. Meren ja Jangtse-joen läheisyyden ansiosta ruokalista koostuu pääasiassa erilaisista kaloista ja muista merenelävistä. En ole tätä paljoa syönyt. Lähimmäksi pääsin eilen, jolloin söimme Henan-provinssin ruokaa tarjoavassa ravintolassa.</div><div><br /></div><div>
<b>Eteläinen perinne</b> (kantonilainen keittiö) tunnetaan kenties parhaiten ulkomailla. Ensimmäiset suuret muuttoaallot Kiinasta lähtivät juuri Etelä-Kiinasta. Siirtolaisten perustamat ravintolat muokkasivat käsitettä "kiinalainen ruoka" omaan suuntaansa. Öljyn ja rasvan kanssa ei räplätä niin paljoa. Kasvisten tuoreus on tärkeää.</div><div><br /></div><div>Melkein mikä tahansa käy raaka-aineeksi. Kissa. Koira. Käärme. Apinan aivot. (Legenda kertoo, että aivoja syötäisiin elävänä. <a href="http://www.straightdope.com/columns/read/2293/in-asia-do-people-scoop-the-brains-out-of-a-monkeys-skull-and-eat-them" rel="nofollow">En tiedä kannattaako uskoa</a>.) Brittien prinssipuoliso Philip lausui aikanaan seuraavaa:</div><div>
<blockquote class="posterous_short_quote" type="cite">If it has got four legs and it is not a chair, if it has two wings and it flies but is not an aeroplane, and if it swims and is not a submarine, the Cantonese will eat it.</blockquote>
<br />
</div><div>Viimeisenä ja pahimpana, <b>itäinen perinne</b>. Sichual eli aiemmalta nimeltään Setšuan. Suutani alkaa poltella jo pelkästä ajattelusta. Erittäin mausteista ja tulista ruokaa.</div>