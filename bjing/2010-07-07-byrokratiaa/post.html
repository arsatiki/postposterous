Ensimmäiset päivät ovat menneet totuttautumiseen ja myös byrokratiaan. <br /><br />Kiinaan tulijoiden on rekisteröidyttävä 24 tunnin sisällä paikallisella poliisiasemalla. Poliisi haluaa erinäisiä papereita, kuten kopiot vuokraisännän henkilökortista ja meidän passeistamme. <br /><br />Lauantaina vuokranantajamme sanoi, että hän hoitaisi asian puolestamme. Paitsi että. Sunnuntaina, kun Annin täytyi rekisteröityä yliopistolle, paikalliset viskaalit huolestuivat asumisrekisteröintilapun puutteesta. Nopean puhelun jälkeen meille selvisi, että vuokranantaja ei voikaan hoitaa rekisteröitymistä, vaan tuo meille tarvitsemamme kopion. <br /><br />Sunnuntai vierähti tuota paperia odotellessamme. Viimein illalla saimme lapun ja lähdimme paperien kanssa kohti ravintolaa ja matkan varrella olevaa poliisiasemaa. Paitsi että. Kaikilla poliisiasemilla ei voikaan ilmoittautua ja etsimämme paikka oli jo kiinni. <br /><br />Okei, yritetään uudestaan. Maanantaina kiinankokeen jälkeen toiselle isommalle pollariasemalle. Paitsi että. Asema oli lounasajan suljettuna. Tapoimme aikaa ostarilla ja lopulta saimme rekisteröintilippuset. Niiden kanssa yliopistolle, jossa Anni pystyi viimein rekisteröitymään oikeaksi opiskelijaksi. Enää puuttuu stipendi ja hyvitys kurssimaksusta...