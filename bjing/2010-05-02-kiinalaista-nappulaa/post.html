<div>Kiinalainen shakki eli x<i>iàngqí</i>, eli 象棋, on Kiinassa todella suosittu lautapeli. Oikeastaan, koska Kiina on Kiina ja miljardin ihmisen kotimaa, xiangqi johtaa myös globaalia Top 10 -listaa. Sori vaan, Monopoly.</div><div><br /></div><div>(Xiangqi lausutaan ikään kuin sjangtsii. Ensimmäisessä tavussa on laskeva tooni ja jälkimmäisessä nouseva.)</div><div><br /></div><div>Tutustuin itse peliin 2006 vieraillessani edellisen kerran Kiinassa. Ostimme Annin kanssa matkapelilaudan nappuloineen. Kovin usein emme ole ottaneet sitä kaapista ulos. Tämä antaa tuleville vastustajilleni valtavan etulyöntiaseman. Vanhat ja nuoremmatkin miehet tappavat aikaa puistoissa pelaamalla päivätolkulla paperisilla tai kankaisilla laudoilla. (Flickrin Beijing xiangqi: <a href="http://www.flickr.com/search/?q=xianqi+beijing" rel="nofollow">http://www.flickr.com/search/?q=xianqi+beijing</a> )</div><div><br /></div><div>Valtavan pelikokemuksensa lisäksi heillä on myös toinen etu. He nimittäin osaavat nappulat.</div><div><br /></div><div>Voisi luulla, että niin osaan minäkin, kun kerran pelannutkin olen. Elefantti on elefantti ja heppa heppa – tokihan nämä toisistaan erottaa. Joo, jos pelaa länsimaistetulla laudalla.</div><div><br /></div><div>Kiinassa "esittävien" nappuloiden tilalla käytetään pyöreitä litteitä nappuloita, joiden päällä lukee nappulan nimi. <i>Kiinaksi</i>. Esittelenpä nyt nappulat ja heidän merkkinsä. Kuvat wikipediasta:</div><div><br /></div><div>
<div><span data-type="image" data-full-url="http://getfile0.posterous.com/getfile/files.posterous.com/bjing/I5dwsHEO4kbxGDaecO206l5IsM7vKhOH7TnPwvI2GFFZdNfCbKhEFozIa9Nz/Xiangqi_General_Trad.svg.png" data-gallery-id="6274169" data-thumb-url="http://getfile2.posterous.com/getfile/files.posterous.com/bjing/idKUiWmR92BWLBLk7SRls4NmvQn02DV30sI3mhv0Fe1jINJkAlh5SB3vKAt5/Xiangqi_General_Trad.svg.png.thumb100.jpg" data-gallery-download="" data-id="8594811"></span></div>
<div><b>Kenraali.</b></div>
<div>Kenraali liikkuu vain yhden askeleen kerrallaan vaaka- tai pystysuoraan. Kenraali ei saa lähteä palatsistaan, eikä olla olla samalla linjalla toisen kenraalin kanssa ilman välissä olevaa nappulaa. Kenraalin palatsina on 3x3 alue pelikentän takalaidassa.</div>
<div><br /></div>
<div>Huomaa, että punaisen ja mustan puolen kenraalien merkit vielä poikkeavat toisistaan. Musta on kenraali ja punainen kai marsalkka. Kenraaleja on kullakin puolella vain yksi. Muita upseerinappuloita löytyy aina kaksittain.</div>
<div><br /></div>
<div>
<div><span data-type="image" data-full-url="http://getfile4.posterous.com/getfile/files.posterous.com/bjing/YNaG7xR1lPHVXVAvjuoERe3w6mkqFsz1MW7nStD44dGnQG26aE4PIsyjs2yI/File-Xiangqi_Advisor_Trad.svg.png" data-gallery-id="6274170" data-thumb-url="http://getfile6.posterous.com/getfile/files.posterous.com/bjing/43GZyphe1J3B2M924SgaqknR0wrZ6qa8gKSEbD7LtEo6TJmlVQj6uPhXRYKE/File-Xiangqi_Advisor_Trad.svg.png.thumb100.jpg" data-gallery-download="" data-id="8594812"></span></div>
<div><b>Mandariini, hovimies, neuvonantaja.</b></div>
<div>Neuvonantaja liikkuu vinottain yhden askeleen kerrallaan. Hekään eivät saa lähteä palatsista. He pääsevät vain viiteen palatsin yhdeksästä pisteestä.</div>
<div><br /></div>
<div>Jälleen kerran merkit eroavat eri puolilla. Lisäksi käyttämäni kiinalaiset nappulat esittelevät vielä kolmannen vaihtoehdon, joka muistuttaa X-kirjainta.</div>
</div>
</div><div><br /></div><div>
<div><span data-type="image" data-full-url="http://getfile8.posterous.com/getfile/files.posterous.com/bjing/d7i1p7DujZA7Z9DLYIbTV57rc5lZvqbcWOVr62BRW7odksOD7EQy5hwNrDHW/File-Xiangqi_Elephant_Trad.svg.png" data-gallery-id="6274171" data-thumb-url="http://getfile0.posterous.com/getfile/files.posterous.com/bjing/Aj4LGAnPE3W7f0lrpdMsYljMprEqGwSNlprxUOuuAy0Pm1YNjh1Q5t6zYdf9/File-Xiangqi_Elephant_Trad.svg.png.thumb100.jpg" data-gallery-download="" data-id="8594813"></span></div>
<div><b>Elefantti</b></div>
<div>Elefantti muistuttaa paljon neuvonantajaa. Se liikkuu kaksi askelta vinottain. Elefantti kuuluu ns. ulkohoviin. Elefantit aloittavat palatsin kummaltakin puolelta, eivätkä voi ylittää ns. jokea. Laudan rakenteesta johtuen elefantit pääsevät vain seitsemään pisteeseen pelilaudalla. Elefantti on heikohko nappula. Erikoisen liikkeensä takia se voi kuitenkin joskus yllättää länsimaisen shakin pelaajan.</div>
<div><br /></div>
<div>Myös elefantin merkit eroavat. Muistisääntö "luppakorva" on auttanut minua muistamaan mustan merkin. Punaista en vielä osaa hyvin ulkoa. Onneksi ronsun rajatut sijainnit paljastavat usein kenestä on kyse.</div>
<div><br /></div>
<div>
<div><span data-type="image" data-full-url="http://getfile2.posterous.com/getfile/files.posterous.com/bjing/efeDH7YPFMW9AtMto9XPHsAIl2keoIpoKftk7OZIjWdJTDwZXyPckxYmQuGu/File-Xiangqi_Horse_Trad.svg.png" data-gallery-id="6274172" data-thumb-url="http://getfile4.posterous.com/getfile/files.posterous.com/bjing/3biJAuoxv62KqKmfgXJwLozjEy4OGjCGRCcRuo7FB5nFfgFk5gzzh5l8Mi3N/File-Xiangqi_Horse_Trad.svg.png.thumb100.jpg" data-gallery-download="" data-id="8594814"></span></div>
<div><b>Heppa</b></div>
<div>Hevonen liikkuu kuin shakissa ja sijaitsee laudalla vastaavassa paikassa. Tästä tunnistaa muutkin shakin serkkupelit. Poikkeuksellisesti hevonen ei saa hypätä nappuloiden yli, vaan liikkuu ensin suoraan ja sitten vinoon. Jos välipisteessä on nappula, ei hevonen voi edetä.</div>
</div>
<div><br /></div>
</div><div>Hevonen on ensimmäinen mainituista nappuloista, joka voi edetä laudan kaikkiin ruutuihin.  Myös tykki ja vaunu pääsevät kaikkialle.</div><div><br /></div><div>Kuvassa olevat merkit ovat perinteisiä kiinalainen kirjoitusmerkkejä. Nykyään käytössä olevilla yksinkertaistetuilla merkeillä kummankin puolen merkit ovat samat.</div><div><br /></div><div>
<div><span data-type="image" data-full-url="http://getfile6.posterous.com/getfile/files.posterous.com/bjing/WbLwhFAKYZ3w11JMfTvv9IB8A14CRySrHLH1KPDTMVql2tfVeNKiAwoWVSGr/File-Xiangqi_Chariot_Trad.svg.png" data-gallery-id="6274173" data-thumb-url="http://getfile8.posterous.com/getfile/files.posterous.com/bjing/zFXWRQ6p4AfMso6ET9S8g4cabcoiwWJ6nniYIJf7xa2Bxc5OXjsCH9wChcMA/File-Xiangqi_Chariot_Trad.svg.png.thumb100.jpg" data-gallery-download="" data-id="8594815"></span></div>
<div><b>Vaunu</b></div>
<div>Liikkuu kuin torni. Myös sijainti laudalla on kuin shakin tornilla: takarivin nurkat. Pääsee joen yli. Pelin voimakkain nappula. Myös tornilla yksinkertaistus on tuonut kummallekin puolelle samanlaiset krjoitusmerkit.</div>
<div><br /></div>
<div>
<div><span data-type="image" data-full-url="http://getfile0.posterous.com/getfile/files.posterous.com/bjing/ha7mVSbBv2WlPYaLewMsKvtTTXr3qB1x52fLiPSQdADRARV8nzE0uusLXSfz/File-Xiangqi_Cannon_Trad.svg.png" data-gallery-id="6274174" data-thumb-url="http://getfile2.posterous.com/getfile/files.posterous.com/bjing/lAXYfOqPNLkOZQpSckacoQIhqlh1h8qPBJuG3u2o6of3zJrpoejbEYd8uuAL/File-Xiangqi_Cannon_Trad.svg.png.thumb100.jpg" data-gallery-download="" data-id="8594816"></span></div>
<div><b>Tykki</b></div>
<div>Heh-heh. Pelin hauskin nappula. Tykki liikkuu kuin torni, mutta lyö kuin... tykki. Tykin ja lyötävän napin välissä täytyy olla joko oma tai vastapuolen nappula, jonka yli tykki hyppää ja lyö kohteensa. Kahden nappulan yli ei voi hypätä. Ilman tukinappulaa ei voi lyödä.</div>
<div><br /></div>
<div>Tykki ei myöskään aloita takarivistä, vaan kolmannelta riviltä hevosen linjoilta.</div>
<div><br /></div>
<div>Tykki vaikeuttaa itselläni tulevien siirtojen miettimistä valtavasti. </div>
<div><br /></div>
<div>Tykin merkit saattavat poiketa toisistaan eri puolilla. Joissain tapauksissa saattavat molemmat käyttää punaisen "kipinämerkkiä".</div>
<div><br /></div>
<div>
<div><span data-type="image" data-full-url="http://getfile4.posterous.com/getfile/files.posterous.com/bjing/r61quRQ4dToWPqtHTsoG02JKn0SruAA6AupmXLVrZ5GkvVcNrgWe26iIsxgw/File-Xiangqi_Soldier_Trad.svg.png" data-gallery-id="6274175" data-thumb-url="http://getfile6.posterous.com/getfile/files.posterous.com/bjing/BpFXiYwUrZEOKbmFuefevhBMhX5WhagsevDVd6zbrdXMV11x8iV5jZaSYVzw/File-Xiangqi_Soldier_Trad.svg.png.thumb100.jpg" data-gallery-download="" data-id="8594817"></span></div>
<div><b>Sotilas</b></div>
<div>Sotilaita on viisi ja ne aloittavat neljänneltä riviltä. Kaikki rivin paikat eivät tule täytettyä, vaan sotilaita tulee vain vaunujen, elefanttien ja kenraalin linjoille.</div>
<div><br /></div>
<div>Sotilas liikkuu yhden eteenpäin, lyö samalla tavalla. Joen ylitettyään sotilas voi liikkua myös sivuttain. Sotilaan liike on siis hieman rajattua, muttei samalla tavalla kuin esim. elefanttien.</div>
<div><br /></div>
<div>Merkit eroavat jälleen toisistaan.</div>
<div><br /></div>
<div><br /></div>
<div>Pelasin eilen tutustumispelin ja osaan nyt suurimman osan yksinkertaistetuista nappuloista. Se kävi helpommin kuin miltä ehkä tämän tekstin perusteella näyttää, koska nappuloiden sijainti ja vallitsevat tilanteet auttavat. Lautaa on silti vaikea hahmottaa nopealla vilkaisulla. Näin tulee käymään kunnes nappulat merkkeineen ovat täysin selkärangassa.</div>
</div>
</div>
<div><br /></div>
</div><div><br /></div><div>Eroja shakkiin on muitakin. Niistä lisää seuraavassa osassa.</div>