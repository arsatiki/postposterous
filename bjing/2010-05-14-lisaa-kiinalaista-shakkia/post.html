Heipä hei.<div><br /></div><div>Mielestäni edellisessä artikkelissa mainitut nappulat ovat kiinalaisen shakin erityispiirteistä vaikeimmat ymmärtää. Vaikka peli muuten eroaakin paljon täkäläisestä shakista, pelin perusjuoni on säilynyt vuosien saatossa.</div><div><br /></div><div>Käydään alkuun taustaa. Sekä länsimainen että kiinalainen shakki ovat intialaisen chaturanga-pelin jälkeläisiä. Chaturangan nappulat, lauta ja alkuasetelma ovat lähes suoraan nykyshakin napit. Nappuloiden liike poikkeaa hieman, eikä lautaa ole koristeltu.</div><div><br /></div><div>
<div>Kaikkia kolmea peliä yhdistävät seuraavat seikat:</div>
<div><ul>
<li>suorakulmainen ruutuihin jaettu lauta</li>
<li>nappulat, joilla on omat roolinsa ja liikkeensä</li>
<li>hidas mutta tärkeä kuningas / kenraali</li>
<li>lauma sotilaita</li>
<li>hevosen suoraan ja vinoon -liike.</li>
</ul></div>
</div><div><br /></div><div>Itään matkatessaan Chaturanga todennäköisesti törmäsi jo paikalla pelattuun peliin tai peleihin. Epäilys on, että yksi näistä peleistä oli nimeltään xiàngqí. Tästä seurasi kolme muutosta peliin. </div><div><br /></div><div>Ruutujen sijaan nappulat ryhdyttiin laittamaan ruutujen väleissä kulkevien linjojen risteyspisteisiin go-pelin tyyliin. Tällöin kahdeksasta ruudusta tulee yhdeksän linjaa.</div><div><br /></div><div>Tämän lisäksi pelilaudalle lisättiin niin kutsuttu "joki". Joki sijaitsee kentän keskellä ja on yhden ruutuvälin kokoinen. Tietyt nappulat eivät voi ylittää jokea; kenraali, neuvonantajat ja norsut liikkuvat vain omalla puolellaan. Syytä lisäykseen en ole löytänyt. Epäilisin sen johtuvan siitä, että 9x9 laudan keskusta on vain yhden pisteen kokoinen. Joen kanssa keskustasta tulee kahden pisteen kokoinen.</div><div><br /></div><div>Kolmas lisäys oli ns. palatsi, joka rajoittaa kenraalin ja neuvonantajien liikkeitä. Palatsi on kentän takalaidalla keskellä ja kooltaan kolme pisteen levyinen ja korkuinen. Lisäksi kaksi kenraalia eivät saa olla koskaan kentällä esteettä vastakkain. Tämä sääntöä en ole aina aloittelijapeleissäni muistanut.</div><div><br /></div><div><div><span data-type="image" data-full-url="http://getfile0.posterous.com/getfile/files.posterous.com/bjing/NXHiNfdlskVDi56Rh6jFnzDxvH9Fu3hj589aHzAB7zrRDwgyZzy8MEhZvI2v/File-Xiangqi_Board.svg.png" data-gallery-id="6518971" data-thumb-url="http://getfile2.posterous.com/getfile/files.posterous.com/bjing/ox0fRwtoQIWsqi16QgA8Nz51pAhAlFm8Mcqb0acmAANl9ATvi1PmHu57joLj/File-Xiangqi_Board.svg.png.thumb100.jpg" data-gallery-download="" data-id="8939987"></span></div></div><div><br /></div><div>Yllä lauta. Muitakin pikkumuutoksia on. Ne voi luntata wikipediasta.</div><div><br /></div><div>Kaikkineen erot tuovat xiangqiin varsin erilaisen luonteen. Tilaa löytyy. Pisteitä on 90 verrattuna shakin 64 ruutuun. Nappuloita on kuitenkin sama määrä. Lisäksi palatsi sitoo kolmanneksen upseereista varsin pienelle alueelle. Lopputuloksena puolustaminen on vaikeampaa ja rähinöinti helpompaa.</div><div><br /></div><div>Kaikki pisteet eivät kuitenkaan ole samanarvoisia. Esimerkiksi sotilaiden asemoinnista johtuen toisia linjoja pitkin on helpompi hyökätä kuin toisia. Samoin elefanttien liikeradat tekevät tietyistä pisteistä vaarallisempia kuin toisista.</div><div><br /></div><div>Pelin taktiikoista en osaa vielä paljoa kirjoittaa. Toivottavasti heinäkuun jälkeen on know-how parempi :-)</div>