Qingdao. En saa millään taidolla tai tahdolla puristettua viimeisen viikkomme tapahtumia yhteen juttuun. Tahtoisin kehua hotelliani vuolaasti. Tahtoisin puhua panimosta ja kaupungista, jolla on nimikko-olut ja katu nimeltään Olutkatu. Tahtoisin puhua tikulla grillatuista kalmareista ja pannulla paistetuista skorpioneista. <br /><br />Kaikki tuo oli hauskaa kronologisessa järjestyksessä tehtynä muttei kirjoitettuna tai luettuna. <br /><br />Qingdao, Vihreä saari. Kaupunki sai nimensä läheisen majakkasaaren mukaan. Varsinaisella kaupunkialueella asuu reilu miljoona ihmistä ja koko metropolialueella noin 7,5 miljoonaa. <br /><br />Lentokenttäkin on. Matkaa keskustaan noin 30 kilometriä. Metroa kaivetaan parhaillaan ja ensimmäiset linjat avataan vuoteen 2016 mennessä. <br /><br />Kaupungissa on saksalaisten alun perin perustama Tsingtao-panimo. Kaupungissa järjestetään vuosittain myös olutfestivaalit. <br /><br />Kaupungin sijainti muistuttaa Helsinkiä. Qingdao on pienen nimen kärjessä. Televisiotornista näki meren kolmessa eri suunnassa. Niemeä vastapäätä on valtava satama-alue. Näimme muutamankin valtavan tankkerin tai containershipin.<p><span data-type="image" data-full-url="http://getfile1.posterous.com/getfile/files.posterous.com/bjing/mKCOmNJYddM4hhBIxLTrczIh58bDFr5NaIB0oPGIsgGNVn4PAK9omorpXnko/P1000974.jpeg.scaled.500.jpg" data-gallery-id="9573838" data-thumb-url="http://getfile4.posterous.com/getfile/files.posterous.com/bjing/caaUyBfaavxAee7iv9IiosQaipUQISZRaUTZsVWkaRc6dYuWTNTzqE0r37Iv/P1000974.jpeg.thumb100.jpg" data-gallery-download="" data-id="13313736"></span></p>