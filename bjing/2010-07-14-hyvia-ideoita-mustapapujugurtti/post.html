<p>Ehdin jo Twitterissä kehua mustapapujugurttia. Kehun teillekin.</p>
<p>Viime viikolla (olisikos ollut perjantaina) kävimme lounaan jälkeen kaupassa ostamassa aamiaistarpeita. Anni suositteli kiinalaisia jugurtteja. Ovat kuulemma hyviä.</p>
<p>Ostin kokeeksi viinirypäle- ja papujugurttia. Ensin mainittu ei hirveästi säväyttänyt. "Ihan jees".</p>
<p>Papujugurtti, sen sijaan, räjäytti pankin. Voisin syödä purkin toisensa jälkeen. Se on tavallista sokeroitua jugurttia, jossa on sattumina mustapapuja. Maut ja tekstuurit pelaavat yhteen kivasti. Lähimmäs Suomessa pääsee, jos laittaa perusjugurttiin vaikka rusinoita. Rusinat ovat hieman liian makeita, mutta koko ja hammastuntuma menevät kohdalleen.</p>
<p>Täällä myydään myös papujäätelöä ja -pirtelöä. Toisin kuin tuo jugurtti, nämä valmistetaan maidon sijaan pavuista. Maistoin jälkimmäistä. Kai siihenkin tottuu… <em>(kamalinta skeidaa ikinä!)</em></p>