Alunperin aioimme lähteä Shanghain maailmannäyttelyyn tulevana viikonloppuna. Junalippujen myynti alkaa 10 tai 12 tai jotain sinne päin päivää ennen matkapäivämäärää. Suositut liput myydään nopeasti. <br /><br />Niin kävi meillekin. Ainuttakaan punkkaa ei löytynyt koko junasta. <br /><br />Annin kurssi päättyy ensi tiistaina. Ehtisimme käydä Shanghaissa arkena -- liput helpompi saada, vähemmän ruuhkaa, ... <br /><br />Vaan kävikin niin, että mitä enemmän tutustuimme maailmannäyttelyyn, sitä vähemmän halutti lähteä sinne. Paviljonkien arvostelut eivät sytyttäneet. Suosittuihin paviljonkeihin saa jonottaa tuntikaupalla. Alueen koosta johtuen saisimme kävellä aika tavalla. <br /><br />Annia ajatus viehätti erityisen vähän, sillä hän on käyttänyt lähes kaiken aikansa täällä opiskellen. Lomalomaakin pitäisi olla. <br /><br />Kisan voitti musta hevonen Qingdao. Tämä "Kiinan kaunein kaupunki" taitaa olla tutumpi vanhalta nimeltään Tsingtao. Niinku "Tsingtao-olut". <br /><br />Netin arvostelusivuilla kiinalaiset kehuvat hotelliamme palveluhenkiseksi. Kehu ei helpolla irtoa kiinalaiselta. Odotamme hyvää lomakokemusta. Lähtö tiistaina, paluu perjantaina.