Pidän ruuasta tosi paljon. Hyvästä ruuasta pidän tosi tosi paljon. <br /><br />Käymme käytännössä joka ilta ulkona syömässä. Lounaatkin syön usein Annin kanssa yliopistolla. Kympillä (eli eurolla) saa kokiksen ja lautasen täyteen hyvää. Näistä sitten myöhemmin. <br /><br />Sitä ennen mainostan uutta hyvää ideaa: naurattava ruoka. <br /><br />Naurattava ruoka saa nauramaan. Usein nämä ruuat yllättävät maun tai tekstuurin tai molempien puolesta. <br /><br />Tänään tilasin shaanxilaisessa ravintolassa lisukkeeksi sieniä. Ensimmäisellä puraisulla tunsin tutun maun, jota en alkuun tunnistanut. Toisen sienen kohdalla tajusin syöväni wasabin makuisia sieniä. Mahtavaa! Nauraa räkätin joka sienen jälkeen onnesta. <br /><br />Ensimmäisenä tai toisena iltana tilasimme kurpitsakakkuja. Niiden sisältä löyty aareena pavuista tehtyä makeahkoa täytettä. Nauratti. <br /><br />Vielä hieman tämän illan ruuasta. Halusin tilata raskaan lounaan päälle jotain kevyttä kasvisruokaa. Valitsin munakoisonuudelit. Tulisuus kaksi chiliä. Ei ollut mitään suomalaisten ravintoloiden kahta chiliä tämä. Nuoria ja tiukkoja palkoja olivat niinkuin Espanjan futisjoukkue. Polttelu iski hitaasti enkä alkuun syönytkään niin paljoa chilinpaloja. <br /><br />Aterian lopussa kapsaikiinimolekyylit olivat ottaneet pienet kaasuliekkinsä esiin ja polttivat jokaista suun ja kurkun limakalvoa pienellä sinisellä liekillä. Samaan aikaan söin yllämainittuja wasabisieniä. Nenässäni räjähti wasabiräjähdys. Suosittelen ravintolaa sisäisen kivun ystäville.